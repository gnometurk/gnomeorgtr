---
layout: post
title: 'GNOME Nedir?'
---

![](/media/2023/04/GUADEC2019-group.webp)

## Özgür yazılımı destekliyoruz

GNOME; dünya genelinden şirketleri, gönüllüleri, profesyonelleri ve kâr amacı gütmeyen kuruluşları bir araya getirir. Herkes için tümüyle özgür bir yazılım çözümü olan GNOMEʼu yapıyoruz.

## Bağımsız

GNOME, kâr amacı gütmeyen **[GNOME Vakfı](https://www.gnome.org/foundation/)** tarafından yönetilmektedir. Yönetim kurulumuz demokratik olarak seçilir ve teknik kararlar işi yapan mühendislerce verilir. Birçok kuruluşça destekleniyoruz; Proje başladığından beri yüzden çok şirketten çalışan katkıda bulundu.

## Özgür

Yazılımın açık geliştirilmesi gerektiğine inanıyoruz. Geliştirme alt yapımız ve iletişim kanallarımız halka açıktır ve kodumuz herkesçe ücretsiz olarak indirilebilir, değiştirilebilir ve başkalarıyla paylaşılabilir. Tüm katkıda bulunanlar aynı haklara sahiptir.

## Birlikte

Projemiz, Özgür Yazılım ekosisteminin önemli bir parçasıdır. Tüm yazılım yığınına yayılan yüksek nitelikli çözümler oluşturmak için diğer özgür projelerle birlikte çalışıyoruz.

## İnsan odaklı

Yazılımımız birçok dile çevrilmiştir ve yerleşik erişilebilirlik özellikleriyle birlikte gelir. Bu, konuştuğu dil ya da fiziksel yeteneklerinden bağımsız olarak herkesçe kullanılabileceği anlamına gelir.

## Destek

GNOME, senin gibi insanların bağışlarıyla desteklenmektedir!

Projenin sürdürülebilirliğine ve büyümesine [bağış yaparak](https://www.gnome.org/donate) ya da [GNOME Dostu olarak](https://www.gnome.org/donate) katkıda bulunun.