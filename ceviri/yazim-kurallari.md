---
layout: post
title: 'Yazım Kuralları'
permalink: /ceviri/yazim-kurallari/
---

Tümce kurarken kimi ekleri ve sözcükleri yanlış yazıyoruz. Bu durum, çevirilerin denetimini zorlaştırıyor ve denetçinin zamanını alıyor. Eğer gözden kaçarsa iyi durmuyor.

Aşağıda belirli eklere ilişkin temel kuralları bulacaksınız. Çeviri yaparken bu kuralları göz önünde bulunduralım.

Gerekiyorsa emin olamadığınız konularda kesinlikle anlık iletişim kanallarına danışın.

---

**1.** Yer belirtmeyen, bağlaç olan “de”, “da” ekleri ayrı yazılır. Yer, konum ve tarih belirtirse bitişik yazılır.

**Örnek:**   
*Adam sen de!  
Ne malda var, ne de canda var.  
Ankara’dan abim gelmiş.  
Gelsen de gelmesen de umrumda değil.  
Telefonda kim var?  
Sistemlerde Apache çalışıyor.  
Gecenin üçünde aranır mı? 
Sende kaç TL var?*

**2.** Bağlaç olan -ki ayrı yazılır.

Hem -ki, hem de -de, -da bağlaçları ayrı yazılır ve tümceden çıkartıldığında anlamı bozmaz, yalnızca bazı durumlarda tümcenin anlamını daraltır.

**Örnek:**   
*Bir yemek yapmış ki, yeme de yanında yat.*

tümcesindeki “-ki” bağlacı çıkarıldığında

*Bir yemek yapmış, yeme de yanında yat.*

biçimini alır ki, tümcenin anlaşılırlığında bozulma oluşmaz. Ancak cümledeki abartma anlamının yok olduğu kavranabiliir.

**3.** Ön ad ve adıl yapan “ki” eki bitişik yazılır.

**Örnek:**

*Seninki can da benimki patlıcan mı?  
Yanıbaşımdaki adamcağız bayılıverdi.  
Önceki örnek pek güzelmiş.  
Benim elmam kurtlu çıktı, seninki ne durumda?*

**4.** Soru eki olan “mi” kendinden önce gelen sözcükten ayrı yazılır. Kendisinden sonra gelen ekler bu eke bitişik yazılır.

*Okulu yine erkenden kırdın mı?  
Senin canın can da bizimki patlıcan mı? (harika örnek!)  
Aynı memleketteniz, değil mi?  
Horulduyor, acaba uyumuş mudur?*

**5.** Pekiştirme ön adları bitişik yazılır.

**Örnek:**

*Apaçık  
kapkara  
kupkuru  
sipsivri  
sapasağlam*

**6.** “Ya da” her zaman ayrı, “veya” her zaman bitişik yazılır.

**7.** Birkaç, birçok, pek çok gibi sözcüklerin yazımı:

**Örnek:**   
 *Birkaç  
Birçok  
Pek çok*
